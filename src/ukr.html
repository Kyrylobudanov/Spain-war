<!DOCTYPE html>
<html lang="uk">
@@include('html/_head.htm',{
"title":"HomePage"
})

<body>
	<div class="wrapper">
		@@include('html/_header-static.htm',{})
		<main class="page">
			<section class="ukr">
				<div class="ukr__container">
					<h2 class="ukr__title title title-h2">Становище українців перед Громадянською війною в Іспанії</h2>

					<p class="ukr__paragraph">
						Після Польсько-радянської війни 1919–1921 років та завершення Громадянської війни на теренах
						колишньої Російської імперії (1917–1922) сформувалися нові кордони, що поділили українські землі
						між кількома державами. Галичина та Волинь увійшли до складу Польщі, а Наддніпрянщина стала
						частиною Української Соціалістичної Радянської Республіки (УСРР) у складі Радянського Союзу.
						Попри формальну автономію, після встановлення абсолютної влади Йосипа Сталіна УСРР фактично
						повністю підпорядковувалася Москві. Закарпаття відійшло до Чехословаччини, а Буковина та
						Південна Бессарабія — до Румунії. Ці території були порівняно невеликими, тому українців там
						проживало менше.
					</p>

					<div class="ukr__photo">
						<img src="@img/ukr/photo-1.jpg" width="700px" height="700px" alt="">
						<h2 class="ukr__subtitle">
							<b>Мапа міжвоєнного поділу українських земель</b>
						</h2>
					</div>

					<p class="ukr__paragraph">
						У лютому 1919 року на з’їзді в Станіславові (сучасний Івано-Франківськ) була утворена
						Комуністична партія Східної Галичини (КПСГ), яку згодом перейменували на Комуністичну партію
						Західної України (КПЗУ). Після входження Галичини до складу Польщі партія стала частиною
						Комуністичної партії Польщі. У 1920-х роках КПЗУ користувалася значною популярністю серед
						західних українців, що було зумовлено політикою НЕПу та українізацією в УСРР. Водночас у Польщі
						влада активно проводила політику асиміляції української меншини на території Галичини та Волині.
						Полонізація охопила освіту, культуру та релігію: українців майже не допускали до управлінських
						посад, а західноукраїнські землі заселяли польськими осадниками (за деякими оцінками, до 300
						тисяч осіб). У 1930 році польська влада провела акцію «пацифікації» — серію репресивних заходів
						проти українських діячів і культурних установ. У 1934 році був створений концентраційний табір
						«Береза Картузька», де більшість ув’язнених становили українці.
					</p>

					<p class="ukr__paragraph">
						Наприкінці 1920-х років КПЗУ почала занепадати, поступаючись популярністю націоналістичним
						рухам. Водночас у СРСР розпочалися репресії проти західноукраїнських комуністів, які перебували
						на радянській території. Унаслідок цього чисельність партії скоротилася з приблизно 4300 до 2600
						членів. У 1938 році Виконком Комуністичного Інтернаціоналу, підконтрольний Сталіну, ухвалив
						рішення про розпуск КПЗУ, звинувативши її керівництво у «фашистському проникненні». Майже всі
						члени партії, які на той час перебували в СРСР, були знищені.
					</p>

					<div class="ukr__photo">
						<img src="@img/ukr/photo-2.jpg" width="500px" height="500px" alt="">
						<img src="@img/ukr/photo-3.jpg" width="920px" height="920px" alt="">
						<h2 class="ukr__subtitle">
							<b>Пропагандистські плакати та газети КПЗУ</b>
						</h2>
					</div>

					<p class="ukr__paragraph">
						Тим часом в УСРР у 1920-х роках, завдяки політиці НЕПу та українізації, стабілізувалася
						економічна ситуація, а культурне життя досягло небаченого рівня. Однак після зміцнення влади
						Сталіна українізацію було згорнуто, а натомість розпочалася русифікація, колективізація та
						розкуркулення селян — основної частини населення УСРР. Кульмінацією репресивної політики став
						штучний Голодомор 1932–1933 років, який, за різними оцінками, призвів до загибелі від 3 до 7
						мільйонів українців.
					</p>

					<p class="ukr__paragraph">
						У підсумку, напередодні Громадянської війни в Іспанії українці були розділені між кількома державами
						та жили в різних політичних і соціальних умовах. Цей поділ сприяв формуванню як лівих, так і
						правих ідей серед населення. Частина тих, хто не сприймав нові режими на українських землях,
						виїхала в еміграцію, але продовжувала боротися за власні переконання. Саме серед цієї еміграції
						сформувалися групи українців, які пізніше брали участь у Громадянській війні в Іспанії — по
						обидва боки фронту.
					</p>
				</div>
			</section>
		</main>
		@@include('html/_footer.htm',{})
	</div>
	@@include('html/_js.htm',{})
</body>

</html>